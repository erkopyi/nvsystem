---
title: Valvesüsteemid
layout: submenu
my_tag: Teenused
---

Elektroonilise valvesüsteemi ülesanne on varajases staadiumis avastada sissetung valvatavale objektile ning sellest teavitada turvafirmat ja/või objekti valdajat. Süsteemi tähtsaim seade on valvekeskus, mida klient kontrollib läbi sõrmistiku, või ka näiteks puldiga. Keskus saab kogu vajaliku info anduritelt, milleks lihtsamates valvesüsteemides on enamasti erinevad liikumisandurid, magnetid ustel/akendel ja näiteks eramajades ka suitsuandurid.

Kliendi jaoks kindlasti suure tähtsusega detail on sõrmistik. Sõrmistik peab asuma sisenemisviitealas võimalikult lähedal välisuksele, olema kergesti käsitsetav, lihtsate ja mugavate nuppudega, kliendisõbraliku menüüga. Vähegi suurema süsteemi puhul oleks kindlasti soovitatav kasutada tekstiga sõrmistikku.

Magneteid ei loeta anduritena kuigi turvaliseks, küll aga on nad vajalikud selleks et näha perimeetri uste ja akende lahtiolekut.

Tähtsaimad anduritest on liikumisandurid, mida aga toodetakse nii palju eri tüüpe ja eri tööpõhimõtetega, et nende valikul peaksite kindlasti ühendust võtma paigaldajaga, kes objekti omapäradest ja teistest teguritest sõltuvalt leiab sobivad andurid.

Häire korral saadab häiresüsteem häire turvafirmasse läbi saatja või telefonikommunikaatori ja käivitab häiresireeni. Samuti on võimalik signaali saata objekti haldaja telefonile kõne või SMS-i kujul. Viimane lahendus võimaldab vajadusel ka teistpidi kasutamist, ehk on võimalik oma telefoniga juhtida valvesüsteemi, aga ka näiteks valgustust, kütet või mõnda muud elektri- või elektroonikaseadet.
